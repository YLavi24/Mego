<center>כוח הבריאות של הירקות מצוי, בין היתר, בפיגמנטים המעניקים את הצבע לירק.
            לכן ההמלצה הגורפת היא: לצרוך ירקות ב-5 צבעים שונים מדי יום, כלומר לפחות 5 ירקות ב-5 צבעים. כמות הירקות והסוגים המומלצים הם בהתאם לגיל, למשקל, למצב הבריאותי ולצרכים הפיזיולוגיים של כל אחד.
            <br/><b>ירקות אדומים</b>: הצבע של התשוקה. הירקות האדומים מכילים ליקופן המפחית סיכון לחלות בסרטן הערמונית, מגן על הלב וכלי הדם ומגן גם מפני נזקי זיהום אוויר.
            <br/><b>ירקות כתומים</b>: הכתום מבטא תנועה, אנרגייה ושמחת חיים. הצבע הג'ינג'י. בטא קרוטן המסייע בתקשורת תאית, מאפשר העברת מידע בין התאים, פעיל כנוגד חמצון, מעודד אנזימים המתקנים DNA פגום ומסייע בפעילות האנזימטית הקשורה בייצור הכולסטרול ותורם להפחתת רמתו בדם. קרוטונואידים נוספים המצויים בירקות הג'ינג'יים הם אלפא קרוטן, בטא קריפטוקסנטין ועוד.
            <br/><b>ירקות ירוקים</b>: צבע הצמיחה, ההתחדשות והצעירות. הצבע של הנבטים והצמחייה שלאחר הגשם. הירוקים עשירים בכלורופיל, לוטאין וקרוטנואידים נוגדי חמצון נוספים. הירוקים שומרים על בריאות העיניים, הלב וכלי הדם, מזינים ומחדשים את הכבד והם מקור טוב לחומצה פולית.
            <br/><b>ירקות לבנים</b>: הצבע של הטוהרה והניקיון. הירקות הלבנים מכילים תרכובות גופרית ופיטוכימיקלים נוספים שמאפשרים לגוף להיטהר מבפנים ולמנוע מחלות. הקוורציטין שבבצל מוכר כחומר אנטי דלקתי ומחטא. האליצין שיש בשום הוא בבחינת אנטיביוטיקה טבעית. בעל פעילות אנטי בקטריאלית עוצמתית.
            <br/><b>ירקות סגולים</b>: הצבע של המסתורין, האינטואיציה והמדיטציה. בירקות הסגולים יש אנתוציאנינים ממשפחת הפלבנואידים אנטי דלקתיים ואנטי אלרגניים, הפועלים כנוגדי חמצון, המגנים על המוח, ועל כלי הדם מפני טרשת עורקים.
            לכל אחד מן הפיטוכימיקלים האלה יש מה שאכנה "כוח בריאות", דהיינו סגולות שפועלות לטובת הרקמות, האיברים, התאים ומונעות מחלות.
            מעבר לפיטוכימיקלים הצבעוניים של הירקות, כל משפחת הירקות מכילה ויטמינים, מינרלים וסיבים תזונתיים.
            
            <b>השאלה כמה ירקות לאכול ביום</b> – היא שאלה אינדיבידואלית. בנטורופתיה ההתייחסות אל הבריאות היא אישית והרפואה המודרנית הולכת גם היא לכיוון פילוסופי זה. בהתאם לכך, למדף המאמרים המחקריים ברפואה עולים מחקרים בתחום הרפואה המגדרית, תרופות ביולוגיות, התאמה גנטית, תזונה לפי המיקרוביום ועוד.
            </center>